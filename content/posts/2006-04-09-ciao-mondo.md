---
title: Ciao mondo!!
id: '2227'
categories:
  - Life
date: 2006-04-09 23:05:39
---

Da buon programmatore (non è vero che lo sono ma facciamo finta… :-)) quando si inizia ad imparare qualcosa di nuovo la prima cosa da fare è un bel: “hello world!!”. Ed ecco qui il mio!

Sono ormai mesi che ho installato questo server e configurato il blog.. aspettavo solo l’occasione giusta per iniziare a scrivere. Bè, ora è arrivata! Non so se scriverò spesso, se scriverò ancora e nemmeno cosa scriverò, che tipo di blog sarà, se sarà. Come vedete le idee sono chiare fin dall’inizio!

Vi chiederete (non vi chiederete perché tanto non leggerà nessuno..) qual è l’occasione che mi ha spinto ad iniziare.. bè, rischiando di essere troppo filosofici e banali, vi dico che la vita riserva dei cambiamenti; cambiamenti che uno non si sarebbe mai aspettato che accadessero fin poco prima che questi si manifestino. Ecco, io ci sono appena passato attraverso ed ora è giunto il momento di ricominciare… da questo blog. O meglio: questi 2, 3, 100 post non faranno sicuramente la differenza su quello che potrà accadere ma mi aiuteranno a riflettere, cosa che a volte non ho fatto a sufficienza e che mi ha portato fin qui…

E quindi: via, si parte… magari non stasera che ho sonno ;-); per il momento può bastare questa “dichiarazione d’intenti” (..iniziamo bene..)
