---
title: Arcobaleno
id: '2200'
categories:
  - Life
date: 2007-06-20 01:13:49
---

Un paio di settimane fa (apprezzate come sempre la solerzia nello scrivere..) abbiamo concluso il nostro giro del Lago Maggiore. Dopo la [prima parte](https://alexmufatti.it/2007/04/23/pomeriggio-sulla-sponda-ricca/) fatta il mese scorso abbiamo proseguito con la seconda tappa: partenza da Intra e prima parte del percorso lungo la parte alta del lago, sponda piemontese.

Abbiamo raggiunto Cannero e quindi Cannobio dove ci siamo fermati per una tappa, purtroppo l’unica, del nostro viaggio; durante la passeggiata per il paese, mentre mangiavamo un meritato gelato, siamo rimasti colpiti da quanto poco siano valorizzati alcuni luoghi di questi territori che, a nostro avviso, potrebbero avere un grosso fascino turistico. Un esempio sono i [castelli di Cannero](http://www.castellidicannero.com/ "castelli di cannero"): nonostante la bellezza del posto non si trova nemmeno un piccolo posteggio dove potersi fermare per ammirare il paesaggio o fare una foto.. mah.

Proseguendo abbiamo sconfinato in svizzera e siamo giunti fino a Brissago, Ascona e, infine, Locarno dove é iniziato il viaggio di ritorno verso casa sulla sponda lombarda.

![image](/images/2021/08/03062007013.jpg)

Arrivati a Luino abbiamo trovato uno stupendo [arcobaleno](http://www3.varesenews.it/varese/articolo.php?id=74141 "Arcobaleno") a salutare il nostro ritorno :-).

Un altro bel pomeriggio per la serie: “_la riscoperta delle bellezze del lago Maggiore_” :-D
