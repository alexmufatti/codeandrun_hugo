---
title: San Clemente
id: '2155'
categories:
  - Sport
date: 2012-04-28 18:58:22
---

Breve escursione a San Clemente.

Per variare un po' il solito percorso decido di salire dalla cava di Caravate. Prima faccio però tappa alla chiesetta dei frati che è lungo la strada, appena prima dell’inizio del sentiero.

![image](/images/2021/08/img_02381.jpg)

Appena lasciata la chiesetta mi avventuro nel bosco. Non ricordo bene la strada ma fortunatamente non ci sono diramazioni particolari. La salita è inizialmente facile ma poi abbastanza impegnativa, soprattutto per via del fondo ghiaioso con molti sassi smossi.

![image](/images/2021/08/img_02441.jpg)

Scendendo alcune volte dalla sella riesco ad arrivare fino alla Balconata Picuz dalla quale si gode davvero di una bella vista!!

![image](/images/2021/08/img_0240.jpg)

Decido di non salire fino al paesello ma di avventurarmi in discesa per un percorso mai fatto prima. Il sentiero è divertente e ben tenuto, ci sono parecchie diramazioni; di volta in volta scelgo la via che mi pare più percorribile.

Quando sono ormai a valle uno di questi bivi mi porta in un sentiero cieco e devo farmi largo tra rami e rovi per ritornare su una traccia battuta.

San Clemente riserva sempre delle novità. Sia la salita che la discesa che ho fatto in questo percorso non li avevo mai percorsi e, a giudicare da tutti i bivi che ho incontrato, penso che passerà ancora un bel po' di tempo prima che possa dire di aver provato tutte le varianti!

\[gallery\]

## [San Clemente](http://connect.garmin.com/activity/172413577 "San Clemente")

Vía [Garmin Connect - alexmufatti](http://connect.garmin.com/explore?owner=alexmufatti)
