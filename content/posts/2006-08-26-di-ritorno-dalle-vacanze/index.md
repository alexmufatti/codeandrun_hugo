---
title: Di ritorno dalle vacanze
id: '2219'
categories:
  - Life
date: 2006-08-26 03:56:05
---

Purtroppo anche quest’anno le vacanze sono finite; non che adesso io debba lavorare, sono ancora senza un’occupazione :-(, però l’essere lontani da casa, bè, è tutta un’altra cosa. Anche perché qui alla fine c’è sempre qualcosa da fare!

![image](/images/2021/08/sardegna-121.jpg)

Ma parliamo di queste ferie… bellissime!! Sono stato in sardegna, più precisamente sulla costa orientale, due settimane. La prima settimana è stata faticosa… ci siamo avventurati sul supramonte di baunei in trekking! Partendo da Santa Maria Navarrese, con una quindicina di chilometri e circa 800 metri di dislivello, siamo arrivati fino ad un ovile che è stato il nostro accampamento per i primi tre giorni. Da qui ogni giorno, camminando sempre per una decina di chilometri, si è raggiunta una cala diversa: Cala Goloritzè, Cala Mariolu fino ad arrivare a Cala Sisine dove abbiamo pernottato per il quarto giorno. Il giorno successivo ci siamo spostati verso Cala Luna pernottando anche lì all’interno di una grotta. Infine l’ultimo giorno (una tappa leggera…. vero Paolo?!?!) siamo arrivati alla nostra destinazione: Cala Gonone!!

La seconda settimana invece in campeggio a Tortolì: puro relax, condito da qualche escursione “nuragica” :-)

Ho fatto l’upload di qualche foto aspettando di avere quelle di tutti i compagni di avventura così potrò fare un resoconto migliore ;-)!!
